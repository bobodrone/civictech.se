---
group: []
lang: sv
title: Workshop kring remissvar till Öppna data-utredningen
image: "/uploads/jonathan-borba-fnmutzqwerm-unsplash.jpg"
excerpt: Kom med dina synpunkter och var med och författa remissvar till Öppna data-utredningens
  huvudbetänkande som innehåller ett förslag till ny lag om öppna data och vidareutnyttjande
  av information från myndigheter och offentliga företag.
ingress-text: 'Vad finns det för saker som behöver ses över i förslaget till lag om
  öppna data och vidareutnyttjande av information från myndigheter och offentliga
  företag som nu är ute på remiss? Under denna workshop går vi igenom de olika synpunkter
  på lagförslaget som kommit in i ett gemensamt dokument för remissvar till Öppna
  data-utredningen som ett antal organisationer gått ihop för att skriva tillsammans
  på initiativ av bl.a. Civic Tech Sweden. '
event-date: 2020-11-27 10:00:00 +0100
event-date-desc: 27 november 2020 kl 10-12
place: Online
links:
- title: Facebook-event
  url: https://www.facebook.com/events/1095747704218072/
- title: Registrering
  url: https://pretix.eu/civictechse/remissvar/
ref: workshop-remissvar

---
![](/uploads/jonathan-borba-fnmutzqwerm-unsplash.jpg)

Öppna data-utredningens huvudbetänkande [Innovation genom information, SOU 2020:55](https://www.regeringen.se/rattsliga-dokument/statens-offentliga-utredningar/2020/09/sou-202055/) ger förslag på hur EU:s öppna data-direktiv ska anpassas till svensk lag. Betänkandet har skickats ut på remiss med sista svarsdag den 17 december 2020 och går att ladda ner i sin helhet från [Regeringens webbplats](https://www.regeringen.se/4a63bd/contentassets/9b6505e3b3964b4a9a7de4557c08e78d/sou-2020_55_webb.pdf).

De som vill delta i workshopen får gärna förbereda sig genom att läsa igenom och bidra med kommentarer och förslag i det gemensamma Google-dokument för remissvar som går att nå via [http://bit.ly/sou202055](http://bit.ly/sou202055 "http://bit.ly/sou202055"). Instruktioner för hur man kan bidra finns i dokumentet. Det finns både möjlighet att vara med och skriva ett helt gemensamt remissvar, och att plocka delar av det som skrivs och skicka in på egen hand!

Den nya lagen som föreslås träda i kraft den 17 juli 2021 är tänkt att ersätta den gamla PSI-lagen. Den är betydligt mer omfattande och specifik kring hur användning och tillgången till öppna data från offentlig verksamhet i Sverige ska tillgängliggöras. Vill eller hinner man inte läsa alla 488 sidor i utredningen innan workshopen rekommenderas att läsa sammanfattningen (s. 21-32) och de avslutande författningskommentarerna och lagförslaget (s. 389-430). [Björn Hagströms sammanfattning](http://www.hagstrom.nu/oppna-data/oppenhet-som-standard-foreslas-bli-normen/) är också ett lästips.

Under workshopen öppnar vi upp för samtal och diskussion kring de synpunkter som hittills kommit in i det gemensamma dokumentet för remissvar. Välkommen att vara med och bidra!

Passa även på att ställa dina frågor och diskutera i forumet för Nätverket för Kunskapsdelning kring Öppna Data inför utfrågningen!

Anmälan till utfrågningen som sker digitalt via Zoom görs på [Pretix](https://pretix.eu/civictechse/remissvar/).

_Notera:_ Ett mejl med en anslutningslänk till Zoom kommer att skickas till dig som deltagare någon dag före eventet.

_Arrangörer:_ [Civic Tech Sweden](https://civictech.se/), [Nätverket för Kunskapsdelning kring Öppna Data](https://nosad.se/), [Open Knowledge Sweden](https://okfn.org/network/sweden/), [Föreningen Grävande Journalister](http://www.fgj.se/), [Allmanhandling.se](https://www.allmanhandling.se/), [Hagström Consulting](http://www.hagstrom.nu/), [Internetstiftelsen](https://internetstiftelsen.se/), [Nationell Skalning Öppna Data](https://www.linkedin.com/company/ns%C3%B6d/)

_Foto:_ [Jonathan Borba](https://unsplash.com/@jonathanborba?utm_source=unsplash&amp;utm_medium=referral&amp;utm_content=creditCopyText), [Unsplash](https://unsplash.com/@civictechsweden/likes?utm_source=unsplash&amp;utm_medium=referral&amp;utm_content=creditCopyText)